[
    {
        "id": 1,
        "image": "images/blog/370/huuhed_bur_eejtei_blog_370.jpg",
        "largeImage": "images/blog/770/huuhed_bur_eejtei_blog.jpg",
        "author": "Нийтэлсэн Дуламжаргал",
        "date": "10 March 2021",
        "categories": ["Мэдээ,мэдээлэл"],
        "title": "ЭМЭГТЭЙ ХҮН БҮР ЭЭЖ БОЛОХ ЭРХТЭЙ",
        "excerpt": "We have always known the power of digital, and we've mastered the strategy, tactics, and technology to harness it. Now, other departments have had to embrace the digital transformation that businesses have been talking about for so long.",
        "body":  ["<p>Жирэмсэн болсноо мэдэх мөчид би өөрөө маш их баярласан ч нөхөр минь, аав ээж минь айж байсан. Яагаад гэвэл миний гэмтэл хүнд учраас төрж чадах болов уу, амь насанд нь аюултай болов уу, хүүхдээ тээж чадах болов уу яах бол гэсэн олон айдастай байсан учраас баярлаж чадахгүй байсан юм.</p>", "<p>Эмч нарын хяналтад орохоос өмнө олон бэрхшээлтэй тулгарсан. Эмч нар төрж чадахгүй, аюултай хүүхдээ авахуул гэж хэлсэн ч үхсэн ч хамаагүй ээ гээд өөрийнхөөрөө зүтгээд хүүхдээ төрүүлэхээр болсон.</p>", "<p>Хяналтад ороод тэр олон шинжилгээ өгөх нь үнэхээр хэцүү байсан. Бүх зүйл нь тэргэнцэртэй эмэгтэйд хүртээмжгүй, ээлгүй байсан. Жингээ ч үзүүлж чаддаггүй байсан. Орох гарах хаалга шат бүр нь хүндрэлтэй байсан.</p>", "<p>Ингэж явсаар арай гэж 7 сар гаран болсон. Гэдэс маань томорч хүүхэд маань томрохын хэрээр хэвтэж сууж чадахаа больсон.</p>", "<p>Тэгээд хагалгаанд орох өдрөө товлож эмнэлэгт хэвтсэн.</p>", "<p>Эмнэлэг хэвтэж байхдаа ч эмчлэгч эмчдээ \"өөрийгөө яая гэж байж яах гэж хүүхэдтэй болсын\" гэж загнуулж байлаа. Тэр үед юу ч мэдэхгүй дуугай л загнуулдаг байж дээ хэхэ.</p>", "<p>Төрөх өдөр болж гарын үсэг зураад хагалгаанд орсон. 4 цаг гаран болж цус алдаж үхэх шахсан ч ээж хүү 2 эсэн мэнд үлдсэн. Эмч нар маань ч үнэхээр гайхалтай сайн эмч нар байсан. Алтан гартай гэгддэг эмч нарын ачаар амьд мэнд үлдсэн дээ.</p>", "<p>8 өдрийн дараа сэхээнээс гарч анх удаа хүүгээ хараад өөрийн эрхгүй уйлсан шүү. Маш их ядарсан ямар ч хүч тамиргүй болсон байсан учраас хөхөнд маань сүү орохгүй хүүгээ олон ээжийн сүүгээр хооллож байгаад угж хөхүүлдэг болсон. Хүү маань дутуу төрсөн учраас жижигхэн гэж жигтэйхэн.</p>", "<p>Одоо бол үеийн хүүхдүүдээсээ өндөр, ээжийгээ халамжилдаг том залуу болсооон.</p>", "<p>Би хүүгээ төрүүлсэн л болохоос хань минь өлгийдөж усанд оруулж хооллож өсгөсөн дөө.</p>", "<p>Хөгжлийн бэрхшээлтэй эмэгтэйчүүд ээж болохын тулд маш их саад бэрхшээлийг даван туулдаг. Оюуны бэрхшээлтэй эмэгтэйчүүд ээж болох эрх нь маш их зөрчигддөг.</p>","<p>Тэднийг ээж болохыг зөвхөн асран хамгаалагч нар нь, эсвэл эмч шийддэг.</p>","<p>Оюун ухааны бэрхшээлтэй ч тэдэнд ээж болох гэр бүл болох эрх байгаа. Гэр бүлийн хүмүүс буюу асран хамгаалагч нарын хандлага маш чухал юм байна лээ. Оюун ухааны бэрхшээлтэй ч гэр бүлтэй болж хүүхэд төрүүлж чадсан олон жишээ байдаг.</p>","<p>Оюуны бэрхшээлтэй охид эмэгтэйчүүд маань бэлгийн хүчирхийлэлд өртөх эрсдэл маш өндөр, өртсөн тохиолдолд ч олон байдаг. Үнэхээр харамсалтай.</p>","<p>П.Ганчимэг Эрдэнэт хотоос</p>","<p></p>"],
        "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]

    },
    {
        "id": 2,
        "image": "images/blog/370/bersheel_blog_370.jpg",
        "largeImage": "images/blog/770/bersheel_blog.jpg",
        "author": "Нийтэлсэн Дуламжаргал",
        "date": "10 Oct 2020",
        "categories": ["Мэдээ,мэдээлэл"],
        "title": "ХҮҮХЭД БҮР ТЭГШ ЭРХТЭЙ ГЭДГИЙГ ОЙЛГУУЛАХ “НОМИОГИЙН АДАЛ ЯВДАЛ” КОМИК НОМ ГАРЛАА",
        "excerpt": "Хоёр жилийн өмнө ах маань баруун гараа бэртээж хөдөлмөрлөх чадвараа алдсаны улмаас ээж маань ажлаасаа гарч манайх гэдэг айл хэсэг хугацаанд сэтгэлзүйн хувьд нилээн хүнд байдалд орж билээ..",
        "body":  ["<p>Тэргэнцэртэй охины адал явдлаар дамжуулан хүүхэд бүр тэгш эрхтэй гэдгийг ойлгуулах “Номиогийн адал явдал” комик ном гарлаа. Уг ном цахим байдлаар бяцхан уншигчдад хүрсэн бөгөөд цаашид Ази, Номхон далайн орнуудын хүүхдийн номын сангийн веб сайтад англи, монгол хэлээр тавигдах аж. Үүгээр ч зогсохгүй хөгжлийн бэрхшээлтэй хүүхдүүдийн эрхийг хамгаалах зорилтот төрийн бус байгууллагууд, хотын алсмагдлмал цэцэрлэг, асрамжийн газруудад тодорхой тоогоор тараагдах юм.</p>", "<p>Мөн хараахан уншиж сураагүй бага насныхн болон харааны бэрхшээлтэй хүүхдүүдэд зориулж аудио хэлбэрээр гарна</p>", "<p><strong>Номын зохиолч “Бид чадна” ТББ-ын тэргүүн Б.Отгонтуяа </strong> </p>", "<p>Би 20 гаруй жилийн өмнө авто осолд орж тэргэнцэртэй болсон. Тухайн үед гэрээс гаралгүй урт хугацааг өнгөрүүлэхдээ бэрхшээлтэй байх, бэрхшээлгүй байх нь ямар их ялгаатай гэдгийг өөрийн биеэр мэдэрсэн. Тиймээс хүүхдэд багаас нь хөгжлийн бэрхшээлтэй хүн бусдын адил эрхтэй, бусдын л адил хүн гэдгийг ойлгуулахыг хүсэж “Тэргэнцэртэй сахиусан тэнгэр” гэдэг төслийг бичсэн юм” гэжээ. </p>", "<p>Б.Отгонтуяа номын төслийг олон жилийн өмнө бичсэн аж. Харин саяхан Азийн сангаас санхүүжүүлт авснаар ийнхүү өөрийн мөрөөдлийг бодит ажил болгосон байна. \"Тэргэнцэртэй сахиусан тэнгэр\" төслийн хүрээнд нийт гурван ном гарах бөгөөд гол дүрийн баатрууд нь бүгд тэргэнцэртэй хүмүүс гэдгээрээ онцлог аж.</p>"],
        "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]

    },
    {
        "id": 3,
        "image": "images/blog/370/orloggui_irged_blog_370.jpg",
        "largeImage": "images/blog/770/orloggui_irged_blog.jpg",
        "author": "Нийтэлсэн Дуламжаргал",
        "date": "10 Oct 2020",
        "view": "70 views",
        "categories": ["Мэдээ,мэдээлэл"],
        "title": "76 ГИШҮҮН БА 78,000 АЖИЛГҮЙ, ОРЛОГОГҮЙ ИРГЭД",
        "excerpt": "Хөгжлийн бэрхшээлтэй хүмүүсийн хувьд өөрийн бэрхшээлийн онцлогт тохирсон ажилтай болох үнэхээр хэцүү. Би өөрийн эзэмшсэн мэргэжилээр ажилд орох гэж хэд хэдэн газар хандаж өргөдөл хүсэлт гаргаж байсан ч, эргэж холбогдож ярилцлагад оруулна, дуудна гэчхээд нэг нь ч дуудаж байгаагүй.",
        "body":  ["<p>Хөгжлийн бэрхшээлтэй хүмүүсийн хувьд өөрийн бэрхшээлийн онцлогт тохирсон ажилтай болох үнэхээр хэцүү. Би өөрийн эзэмшсэн мэргэжилээр ажилд орох гэж хэд хэдэн газар хандаж өргөдөл хүсэлт гаргаж байсан ч, эргэж холбогдож ярилцлагад оруулна, дуудна гэчхээд нэг нь ч дуудаж байгаагүй.</p>", "<p>Яагаад гэвэл би тэргэнцэртэй хүн байсан учраас тэр. Тэд миний бэрхшээлийг гадна харагдах байдлыг л олж харсан. Энэ хүнд ямар чадвар байгаа бол гэж нэг нь ч олж харах гэж, мэдэх гэж оролдож байсангүй.</p>", "<p>Намайг ажилд авчихвал төвөг болж, ажлаа хийж чадахгүй байх гэж бодсон биз. Энэ асуудал ганц надад биш олон хүнд тохиолддог асуудал.</p>", "<p>Бэрхшээлтэй хүмүүст давуу талууд олон байдаг. Үнэнч байдал, тууштай хичээнгүй чанар, цаг хугацааг үр бүтээлтэй ашиглах, ажлын бүтээмж нь бусдаас өндөр байх ч боломж байдаг. Бидний чадварыг биш бэрхшээлийг түрүүлж хардаг нь үнэхээр харамсалтай.</p>", "<p>Монголд 108.000 хөгжлийн бэрхшээлтэй хүн байгаагаас 89.000 нь хөдөлмөр эрхлэх насных ч 78.000 нь ажилгүй орлогогүй байна.</p>", "<p>Ажилгүй байгаа 78.000 иргэн яах ёстой вэ? Тэд зүгээр л халамжийн цөөн хэдэн төгрөгөө аваад гэртээ л сууж байх ёстой гэж үү?</p>", "<p>Үгүй ш дээ ... Бид ажил хөдөлмөр эрхлэх эрхтэй. Биднийг боломжит тохируулгатай ажлын байраар хангах нь төрийн хүлээсэн үүрэг.</p>", "<p>Гэвч төрийн хүлээсэн үүрэг хариуцлага нь хаана байна. Нөгөө нэг сонгуулийн гоё сайхан амлалтууд нь хаана байна?</p>", "<p>Нөгөө гаргасан хууль, хуулийн хэрэгжилт нь хаана байна?/p>", "<p>Шүүгч нар нь өндөр цалин эрх мэдэлдээ эрдэж завхайрч, заваарч явна. Ард түмнийхээ хайр хүндэтгэлийг хүлээсэн зарим нэг дуучид бөхчүүд нь хүн зодож танхайрч, хар тамхинд орж жаргал нь зовлон болсон хайр даахгүй хөгийн н.......д ч байх юм. Ард иргэд нь итгэлээ хүлээлгэн байж Төр-д гарсан 76 нь, гишүүн хэмээх суудалд суухаараа амласан амлалт, хүлээн үүргээ умартаж үүрд тэндээ суух юм шиг авирлаж эрх мэдэл, мөнгөнд шунаж иргэдээ хэн ч биш болгож хардаг.</p>", "<p>Ковид гарах сургаар хөл хорио тогтоож сүртэй сүртэй шийдвэрүүд гаргаж бүтэн жил ажиллах боломж өгөөгүй. Ковид нь Монголд орж ирэн тархаж, дахин ажиллах боломжгүй боллоо. Энэ байдал нь хэдий болтол үргэлжлэхийг мэдэхгүй юм.</p>", "<p>Олон хүн ажилгүй болж, гэртээ сууж өрх гэрүүдийн амьдралын чанар нь буурсаар муудсаар л.....</p>","<p>78000 н хүний халамж тэтгэмжийн нийт дүн магадгүй 76 хан хүний онцгой хангамжинд дүйцэж байж ч магад. Угтаа хүн болж төрсөн хэн бүхний чадварыг нь олж хараад нөхлийг нь бүрдүүлчихвэл ашиг орлогоо нэмэгдүүлж баялаг бүтээж чадна.</p>","<p>Эрдэнэт хот П. Ганчимэг 2021-04-08</p>"],
                "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]
    },
    {
        "id": 4,
        "image": "images/blog/370/blog-4.jpg",
        "largeImage": "images/blog/770/ashig_orlogo.jpg",
        "author": "Нийтэлсэн Дуламжаргал",
        "date": "10 Oct 2020",
        "view": "70 views",
        "categories": ["Мэдээ,мэдээлэл"],
        "title": "ОЛОН ХҮМҮҮС ОРЖ БАЙВАЛ АШИГ ОРЛОГО НЬ НЭМЭГДЭНЭ ГЭДГИЙГ ЯМАР Ч ХҮН МЭДДЭГ БАЙМААР БАЙНА",
        "excerpt": "2018-оны 01-р сарын …-ний орой би хоёр найзтайгаа 5-р сургуулийн хажууд байрлах олон нийтийн үйлчилгээний газар болох \"Streat lounge\"-д орох гэсэн боловч чадаагүй. ",
        "body":  ["<p>2018-оны 01-р сарын …-ний орой би хоёр найзтайгаа 5-р сургуулийн хажууд байрлах олон нийтийн үйлчилгээний газар болох \"Streat lounge\"-д орох гэсэн боловч чадаагүй. Яагаад гэвэл тус үйлчилгээний газрын ажилтан хоёр найз болон миний тэргэнцэрийг харж байсан аа та нарыг оруулахгүй гэсэн хоёрхон үг хэлэв. Бид ягаад гэсэн асуулт асуусан боловч ямар нэг хариулт өгөлгүй шууд хаалгаа хаасан.Бид ямар нэгэн согтууруулах ундааны зүйл огт хэрэглээгүй байсан ба орж хоол идэнгээ юм ярьж сууя гэж л бодож очицгоосон юм.Тус газрын lounge нь хөгжлийн бэрхшээлтэй хүн үйлчлүүлэхэд орчны саад арай багатай байсан болохоор оръё зорьсон. Би болон манай тархины саажилттай найзуудыг маань хөгжлийн бэрхшээлээр нь ялгаварлан гадуурхаж, олон хүмүүсийн өмнө эвгүй байдалд оруулж, олон нийтийн үйлчилгээний газраар үйлчилүүлэх эрхийг боож байгаа нь өнөөгийн нийгмийн хандлага, хөгжлийн бэрхшээлтэй хүнийг харж байгаа ойлголт хандлага, үйлчилгээний байгууллагад ажиллаж байгаа ажилчдын харилцааны соёл, үйлчилүүлэгчдээ үзүүлэх үйлчилгээ зэрэг нь үнэхээр ямар ч үг хэлэх утга алга. Магадгүй бүгд тийм биш байх л даа. Гэхдээ үйлчилгээний газар гэсэн нэр зүүж л байгаан бол энэ зүйлүүдийг анхаармаар юм даа. Ядаж л олон хүмүүс орж байвал ашиг орлого нь нэмэгдэнэ гэдгийг ямар ч хүн мэддэг баймаар байна. Төрийн байгуулгууд ч гэсэн энэ зүйлийг анхаарах хэгтэй л байх...</p>", "<p>2018-02-05 Улаанбаатар хот</p>"],
        "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]
    },
    {
        "id": 5,
        "image": "images/blog/370/nomiin_club.jpg",
        "largeImage": "images/blog/770/nomiin_club.jpg",
        "author": "Нийтэлсэн Дуламжаргал",
        "date": "10 Oct 2020",
        "view": "70 views",
        "categories": ["Мэдээ,мэдээлэл"],
        "title": "ХАРААНЫ БЭРХШЭЭЛТЭЙ ХҮҮХДҮҮДЭД ЗОРИУЛСАН НОМЫН КЛУБ НЭЭЛЭЭ",
        "excerpt": "Харааны бэрхшээлтэй хүүхдүүдэд зориулсан номын клуб гэхээр танд нэг л төсөөлөгдөхгүй байж болох юм.Бид ч анх яаж эхлэхээ мэдэхгүй байснаа нуух юун.",
        "body":  ["<p>Харааны бэрхшээлтэй хүүхдүүдэд зориулсан номын клуб гэхээр танд нэг л төсөөлөгдөхгүй байж болох юм. Бид ч анх яаж эхлэхээ мэдэхгүй байснаа нуух юун. Хэдий тэдгээр хүүхдүүд хорвоогийн өнгө гэрлийг харах хувь дутсан ч сэтгэлийн гүндээ ямар ч хир буртаггүй өөрийн гэсэн давтагдашгүй ертөнцийг бий болгосон хүмүүс. Гагцхүү сонсох, мэдрэх чадвар нь дээд цэгтэй хөгжсөн хүүхдүүд байсан.</p>", "<p>Харааны бэрхшээлтэй хүмүүс брайль үсгээр бичигдсэн ном уншдаг бөгөөд Монгол улсад тийм ч түгээмэл биш. 116-р сургуулийн сурагчдын хувьд сургуулийнхаа номын сан дах бүх номоо уншсан гэдгээ хэлсэн ба бид клубынхаа үйл ажиллагааг улам дэлгэрүүлэн аудио ном сонсох, урилгаар зочид оролцуулан өргөн сэдвийн хүрээнд нээлттэй ярилцлага хийх, англи хэл дээр харилцан ярих гэх зэргээр клубынхаа хүүхдүүдийн хөгжилд чиглэсэн олон зүйлсийг санаачлан хэрэгжүүлж байна.</p>", "<p>Бид клубынхаа үйл ажиллагаагаараа нийгмийн нэгээхэн хэсэг болсон тэдгээр хүүхдүүдийн сайн сайхны төлөө, нийгэмтэй бага ч ойртоход тус дэм болж, номоор дамжуулан тэднийг илүү ойлгохмйг хичээн тэдэнд чиглэсэн зөв хандлагыг нийгэмд түгээхийг хүссэн болно. Та бүхэн дэлгэрэнгүй мэдээлэл авахыг хүсвэлhttps://www.facebook.com/Readers-club-425099708051984/ хаягаар бидэнтэй нэгдээрэй.</p>", "<p><Бид чадна 5-р хөтөлбөрийн 3-р баг Readers клуб /Мэдээг бэлтгэсэн Дулааргал/</p>"],
        "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]
    },
    {
        "id": 6,
        "image": "images/blog/370/seminar.jpeg",
        "largeImage": "images/blog/770/seminar.jpeg",
        "author": "Нийтэлсэн Дуламжаргал",
        "date": "10 Oct 2020",
        "view": "70 views",
        "categories": ["Мэдээ,мэдээлэл"],
        "title": "МЭДЭЭЛЛИЙН ХҮРТЭЭМЖИЙГ САЙЖРУУЛАХ ТУХАЙ СЕМИНАР ЗОХИОН БАЙГУУЛАГДЛАА",
        "excerpt": "Холлидэй инн зочид буудлын хурлын танхимд өчигдөр “Жайка” ОУ-ын хамтын ажиллагааны байгууллага ХНХЯ, ХБХХЕГ хамтран хөгжлийн бэрхшээлтэй иргэдэд мэдээллийн хүртээмжийг сайжруулах тухай семинарийг зохион байгууллаа.",
        "body":  ["<p>Холлидэй инн зочид буудлын хурлын танхимд өчигдөр “Жайка” ОУ-ын хамтын ажиллагааны байгууллага ХНХЯ, ХБХХЕГ хамтран хөгжлийн бэрхшээлтэй иргэдэд мэдээллийн хүртээмжийг сайжруулах тухай семинарийг зохион байгууллаа.</p>", "<p>Семинарит НЗДТГ, Мэдээлэл, харилцаа холбоо технологийн газар, харилцаа холбооны компаниуд нийт хэвлэл мэдээллийн байгууллагуудын сэтгүүлч, редакторууд, сайтуудын холбоо хөгжлийн бэрхшээлтэй иргэдийн чиглэлээр үйл ажиллагаа явуулдаг ТББ-уудыг урьсан ба гэвч оролцогчдын ирц тун хангалтгүй байлаа. Хэвлэл мэдээллийнхэнд энэ сургалт цаашид маш их хэрэгтэй байсан учир хэвлэл мэдээллийн байгууллагуудад удаа дараа хандаж биеэр очиж уулзаж энэ сургалтын талаар ойлгуулж хэлсэн боловч маш тааруухан ирцтэй байна гэж холбогдох яамны мэргэжилтэн бусад хүмүүс сэтгэл дундуур байгаагаа илэрхийлж байсныг онцлоё.</p>", "<p>Семинарийн үеэр зарим төрийн байгууллагын болон хэвлэл мэдээлэл, ТББ-уудын төлөөллүүдийг оролцуулан хэлэлцүүлэг зохион байгуулсан ба телевизийн нийт цацалтын хөтөлбөрөөс зөвхөн мэдээллийн хөтөлбөр дохионы орчуулгатай байгаа нь хангалтгүй, мөн дохионы орчуулагчийг маш жижиг хэмжээтэй дэлгэцийн буланд байршуулж байгаа нь олж харахад хүндрэлтэй байдаг гэсэн асуудлыг сонсголын бэрхшээлтэй иргэдийн төлөөлөл ярьсан юм. Харин харааны бэрхшээлтэй иргэдийн хувьд телевизүүд дүрс бичлэгийн талаарх дуут тайлбар байдаггүй, дүрсний зөвхөн яриаг сонсож, дүрс бичлэг дээрх дүрүүдийг ялгаж ойлгох бэрх байдгийг хэлж байна.</p>", "<p>Мөн харааны бэрхшээлтэй иргэд веб сайт мэдээллийг унших Screen Reader программ монгол хэл дээр гарсан ба мөн цахим хуудсууд, гар утас ашигладаг харааны бэрхшээлтэй залуус олон бий болсон гэдгийг онцолж хэлж байсан юм.Харааны бэрхшээлтэй иргэдэд цахим хуудсыг хүртээмжтэй болгоход мэдээллийн байгууллагуудыг чадавжуулахаас гадна цахим хуудас хийхэд код бичдэг мэргэжлийн хүмүүсийг чадавхжуулах хэрэгтэй гэсэн санал гарж яригдлаа.</p>", "<p>Телевизүүдийн хувьд дохионы хэлний орчуулагчид цөөн, хүртээмжгүй байгаа талаар дурдсан бол сайтуудын холбооны зүгээс хөгжлийн бэрхшээлтэй иргэдийн уншиж сонсож ойлгох чадварыг нэмэгдүүлэх явдал мэдээллийн хүртээмжийн чухал асуудал болсон байна гэдгийг онцолж байсан юм. Монгол хэлний үгсийн сангийн тайлбар толь, үгийн утгын өргөн хэрэглээ зэргийг хөгжлийн бэрхшээлтэй иргэдэд хүргэх, сайтуудад ийм тайлбар толийг суулгах асуудлыг хөндөн ярьсан. </p>", "<p>Нөгөө талаас Хөгжлийн бэрхшээлтэй иргэдийн мэдээллийн хүртээмжийг сайжруулахад тулгамдаж байгаа гол бэрхшээл бол технологийн асуудал гэдэгт талууд санал нэгтэй байна. Ялангуяа харааны бэрхшээлтэй иргэдэд дэлгэц дээрх мэдээллийг уншдаг технологийг өнгө, дүрсийг таньдаг болгох улмаар зурган мэдээллийг саадгүй хүлээн авах боломжийг бүрдүүлэх зэрэг асуудал байгаа юм. Дэлгэцийн аливаа контент бичгэн тайлбар, дохионы хэлний орчуулгатай, цахим сайт дахь мэдээллийг харааны бэрхшээлтэй хүн саадгүйгээр хүлээн авч ойлгож байх тийм хүртээмжийг бий болгохын тулд холбогдох төрийн болон ТББ-ууд хамтран ажиллаж, лбар бүрийн оролцоог хангах нь чухал байгааг “Жайка” ОУ-ын хамтын ажиллагааны байгууллага онцолж байна.</p>"],
        "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]
    },
    {
        "id": 7,
        "image": "images/blog/370/blog-6.jpg",
        "largeImage": "images/blog/770/blog-3.jpg",
        "author": "Нийтэлсэн Дуламжаргал",
        "date": "10 Oct 2020",
        "view": "70 views",
        "categories": ["Мэдээ,мэдээлэл"],
        "title": "ОДОО БИ ТҮҮНИЙ ТӨЛӨӨ ТҮҮНИЙГ АЖИЛТАЙ БОЛОХЫГ ХҮСЧ БАЙНА. ӨӨРӨӨ АМЬДРААСАЙ ГЭЖ ХҮСЧ БАЙНА",
        "excerpt": "Түүний түүх түүнийг ярьж сурах үед бага багаар эхэлсэн юм. Тэр бүх боломжтой замаар дээрэлхүүлдэг байлаа. Тэр хэзээ ч зул сарын баяр тэмдэглэж үзээгүй...",
        "body":  ["<p>“ Түүний түүх түүнийг ярьж сурах үед бага багаар эхэлсэн юм. Тэр бүх боломжтой замаар дээрэлхүүлдэг байлаа. Тэр хэзээ ч зул сарын баяр тэмдэглэж үзээгүй. Тэр хэзээ ч сургуульд сурч байсангүй. Тэр хэзээ ч хуурай дулаан орон дээр унтаж үзээгүй. Түүний мэддэг цор ганц зүйл нь гачигдал, дутагдал гэдэг зүйл байлаа. Гэхдээ бид түүнтэй уулзсаны дараа бид энэ бүхнийг өнгөрсөнд нь үлдээсэн юм. Бид түүнд “Энэ бол бидэнд байгаа зүйл. Эндээс эхэлцгээе.” гэж хэлсэн. Түүний амьдрал бидэнтэй уулзсанаас хойш дээрдсэн. Энэ бүх зүйлс тийм ч амар байгаагүй юм шүү. Тэр аутизмтай гэж оношлогдсон учраас түүнд маш их анхаарал халамж хэрэгтэй болсон. Ядуу байгаа нь үнэхээр хэцүү нөхцөл байсан. Миний нөхөр удалгүй өнгөрсөн болохоор энэ бүхний би ганцаараа хийх ёстой болсон. Сургуульд явах нь бид 2-оос хоёулангаас маань асар их хүчин чармайлт шаардаж байсан. Өнгөнүүд, тоонууд болон дүрснүүд сурах нь бараг л боломжгүй мэт байсан. Бас бид цаг хэлж эсвэл тоо бодож ч чадахгүй байлаа. Гэхдээ тэр биеийн хүчний зүйлс дээрээ шилдэг нь байсан. Тэгээд бид энэ бүхнийг хийсэн. Тэр 10 жил бүжгээр хичээллэсэн. Мөн хөл бөмбөгийн багт тоглогч байсан. Бид энд хүндийн өргөлтийн төрөлд оролцохоор ирээд байна. Одоо би түүний төлөө түүнийг ажилтай болохыг хүсч байна. Өөрөө амьдраасай гэж хүсч байна. Өдөржин ажилласан ажлаасаа ядарсан ирээд “Ээж би таныг оройн хоолонд оруулъя.” гэж хэлээсэй гэж хүсч байна. Энэ мэдээж амар байхгүй ч би түүний түүхийг ингэж л дуусаасай гэж хүсч байна. Энэ бүгдийг ийм их хэцүүг би 20 жилийн өмнө мэдсэн байсан бол тийм шийдвэр гаргах байсан бол уу? Энд мэдэх ямар ч боломж байхгүй. Мөн ямар ч туршлага хуримтлуулах боломжгүй. Учир нь тэр бол туршлага биш миний хүүхэд. ”</p>", "<>(Дэлхийн тусгай олимп 2019, Абу Даби, Арабын Нэгдсэн Эмирт Улс)</", "<p>Мэдээлэл бэлтгэсэн:</p>", "<p>Бид чадна-Сайн дурын хөтөлбөрийн оролцогч Б.Анужин 2019.04.27</p>"],
        "tags": ["Мэдээ,мэдээлэл", "Нийтлэл", "Арга хэмжээ", "Арга хэмжээ"]
    }

]